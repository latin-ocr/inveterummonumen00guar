73
si ad VEN. refe1·atur‚ pronius sit aliquid pro
Veneris Collegio , quam venatorum , subolere t
curiosius tamen rimanti occurret fortasse quid-
piam ‚ quod in Venatorum quoque Collegium
perbelle quadret. Quae ideo dicta volui, ut ne
in coniecturis capiendis ipsi nobis iusto diutius
placeam1153 quas quidem in obscuris sectari,
sapientis interdum necessitatis est , tenere pu—
gnacius 7 illiberale omnino arbitror.

Ut fatear tamen ‚ quod. sentio , est aliquid ‚
aut esse certe videtur in hac ipsa re ., quod pro
Venereorum magis ‚ quain venatorum Collegio
facere videtur. Venerem quamdam intelligo Pom-
peiorum propriam, quam Pompeis extitisse re—
vera, et magnum praeterea aliquid apud Pom-
peianos audivisse3 vel ex his constare potest ,
quae pictor ineptus picturae suae cuidam inep-
tissimae subscripsit ineptius: Abicit Venere Pom-
peiana iradam, qui hoe laeserit. Profecto enim,
nisi ego in meridiana luce caecutio ‚ haec om-
nia aperte ostendunt, suam Pompeianis fuisse Ve—
nerem quamdam, eamque sive sculptam , sive
depictam ( ecquis enim alterutrum certo prae-
stare· audeat? ) non ignobilem sane , ac vulga-
rem ‚ quam cultu ipsi publico impense prose-
querentur.

